Inductief redeneren is een methode waarbij je conclusies trekt door van het specifieke naar het algemene te gaan. Het wordt ook wel **bottom-up redeneren** genoemd.

## Bottom-up redeneren

Bij inductief redeneren probeer je een nieuwe theorie te creëren. Dit betekent dat je patronen probeert te ontdekken in bestaande theorie en observaties. Hieruit kun je vervolgens een hypothese of theorie formuleren.

Het proces van inductief redeneren bestaat over het algemeen uit vier stappen:
1. Een observatie doen
2. Data verzamelen
3. Een patroon ontdekken
4. Een hypothese of theorie formuleren (generalisatie)

Bijvoorbeeld, als je hebt geobserveerd dat studenten die tijdens hun studietijd thuis blijven wonen gemiddeld hogere cijfers halen dan studenten die op kamers gaan in de stad waar ze studeren, dan zou je data kunnen verzamelen om te zien of deze observatie kan worden gegeneraliseerd naar een grotere populatie.

Inductief onderzoek is meestal gericht op de toekomst, omdat je iets nieuws creëert. Toekomstige onderzoeken zullen dan weer voortborduren op jouw inzichten.

![[Pasted image 20231101124302.png]]