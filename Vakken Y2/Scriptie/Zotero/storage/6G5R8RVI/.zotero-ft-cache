Spanning op het stroomnet

Kan jij straks nog opladen?

plug in

Lijkt zo vanzelfsprekend he? Stroom uit je stopcontact.

Niks is minder waar, het Nederlandse stroomnet zit namelijk al een tijdje bommetjevol.

Vooral in de rode gebieden op deze kaart.

Afname

bron: Netbeheer Nederland, 19-01-2024

Capaciteit

Daar kunnen nieuwe bedrijven, scholen en hele nieuwe woonwijken niet aangesloten worden op het elektriciteitsnet. Er staan op dit moment nog minstens 6000 aanvragers in de rij, blijkt uit cijfers van de branchevereniging Netbeheer Nederland. En voor hen geldt: voorlopig geen stroom uit het stopcontact.

Daarnaast wachten ook bedrijven die stroom willen terugleveren. Dat betekent dat er geen zonneweides en windparken kunnen worden aangesloten, omdat het netwerk daar niet de ruimte voor heeft. De doelen van het Klimaatakkoord komen daardoor in gevaar. Daarin is onder meer afgesproken dat in 2030 70 procent van onze elektriciteit uit groene bronnen komt.

Productie

bron: Netbeheer Nederland, 19-01-2024

Capaciteit

Dus wat(t) is er hier aan de hand? Hoe stroomt het elektriciteitsnet vol? En wat zijn de oplossingen?

Voor het antwoord op deze vragen, zoomen we eerst uit. Wat is het stroom­net en hoe werkt het?

Problemen
1
We leveren stroom terug

Het elektriciteitsnet is lange tijd eenrichtings­verkeer geweest, maar sinds de komst van zonnepanelen – die een op de vier woningen heeft - komt stroom van twee kanten. Op hele zonnige dagen wekken al die zonnepanelen vaak meer stroom op dan de huishoudens zelf kunnen verbruiken. Die elektriciteit sturen zij het stroomnet op, zodat het weer op een andere plek verbruikt kan worden. Dat kan erg voordelig zijn voor de eigenaar, want dit wordt verrekend op de energie­rekening. Hier bovenop komen nog de grote zonneweiden en windparken, die ook stroom terugleveren. En dat op plekken waar vroeger akkers of weilanden waren

Al dat terugleveren van stroom zorgt voor veel extra verkeer op het net, terwijl er niet veel wegen bij zijn gekomen. Eén huis dat terug­levert kan het stroomnet wel aan, maar als alle 2,5 miljoen huishoudens met zonne­panelen grote hoeveelheden stroom door dunne ondergrondse kabels proberen te sturen ontstaan er grote files op het stroomnet. En daar komen de zonneweiden en windparken nog boven­op. Kabels kunnen daardoor zelfs doorbranden, waardoor de stroom uitvalt. Om dat te voorkomen, stoppen de net­beheer­ders met het aansluiten van nieuwe klanten als het net vol zit.

2
We gebruiken steeds meer stroom

We gaan ook steeds vaker over op bijvoorbeeld de inductiekookplaat. Die verbruikt zoveel dat je er zelfs een groep in je stoppenkast voor nodig hebt. Uiteindelijk moeten we ook over op een elektrische auto en een warmtepomp in huis.

We koken, rijden en verwarmen onze woningen dus steeds vaker met elek­triciteit in plaats van met fossiele brand­stoffen zoals gas. Dat is nodig om de afgesproken klimaatdoelen te halen, maar dankzij deze ‘elektrificatie’ thuis stijgt ook de vráág naar elektriciteit. 

Tel daarbij op dat meer woningen gebouwd moeten worden om de woon­crisis op te lossen, bedrijven over­schakelen van gas op elek­triciteit en dat er energieslurpende data­centers bij komen. Die ook op het elektriciteitsnet moeten worden aangesloten. Daarvoor moet weer meer stroom geproduceerd en vervoerd worden, wat nog meer verkeer op die al overvolle wegen betekent. En de kabels kunnen maar een beperkte hoeveelheid stroom aan.

Zet alle apparaten aan!
3
Afhankelijkheid van het weer

Het stroomnet moet altijd in balans zijn. Er moet dus evenveel stroom worden geproduceerd als verbruikt. Het probleem is dat je elektriciteit heel lastig kunt opslaan.  

Onhandig, nu we steeds afhankelijker worden van grillig weer bij het opwekken.

Op een dag met veel zon én wind, kan veel meer verbruikt worden. Is die vraag er niet, kan er afgeschakeld worden. Houdt in: turbines en zonnepanelen uit.

Maar, andersom is lastiger: als er wel veel vraag is naar stroom, maar het weer niet meewerkt. Dan moeten de elektriciteits­centrales de boel aanvullen.

Gascentrales maakten het vroeger veel makkelijker om de balans in het systeem te bewaren, die kunnen aan of uit wanneer je wilt. Maar naarmate er meer zonne­panelen en windmolens worden aan­gesloten, zijn er minder gascentrales, en wordt het lastiger om de zaak in balans te houden.

Oplossing

Lang verhaal kort, het netwerk is over­belast. Hoe gaan we dit oplossen? Kies zelf.

Wat is de oplossing?
4
De infrastructuur verbeteren kost tijd

De uitbreiding van het netwerk is een beladen probleem. Het overbelaste stroomnet komt namelijk niet uit de lucht vallen, experts waarschuwen er al jaren voor. De oplossing is alleen niet eenvoudig en is vooral tijdrovend. Het aanvragen en verkrijgen van de juiste bouw­ver­gun­ningen kan 8 jaar duren, de bouw zelf 2 jaar, en daarnaast zijn er te weinig mensen en materialen om vaart te maken.

Dan is er ook nog de stikstofcrisis. Om de natuur te beschermen moeten we minder stikstof uitstoten, waardoor voor elk bouw­project wordt gekeken of het kan doorgaan.  Bij het leggen van nieuwe of dikkere kabels worden vaak wegen open­gebroken. Komt ook weer stikstof bij vrij. Dat zorgt voor extra vertraging.

Let op het weerbericht

Ondertussen is er één simpele korte­termijn­oplossing  om de drukte op het net te ver­minderen, zeggen net­beheer­ders. We moeten stroom verbruiken als het in overvloed is. Draai je wasjes of bak je pizza als de zon flink schijnt, of de wind lekker waait. Ook als je zelf geen zonnepanelen hebt. Dan hoeft de stroom niet te worden afgevoerd, waardoor er minder files op het stroom­net hoeven te ontstaan.

En zet juist minder apparaten aan tussen 6 en 8 uur ’s avonds, dan is het het drukst op het stroomnet.

1
2
3

bespaar stroom