**Terugkoppeling gesprek freelance Leaders in Finance College Tour - Jort Siemes**

Beste Jeroen,

Nogmaals dank voor het prettige gesprek maandag over de mogelijkheden bij de Leaders in Finance - College Tour. Ik wilde je graag laten weten dat ik alleen maar enthousiaster ben geworden over het project en de kans om mee te werken aan de opzet hiervan.

Zoals besproken, lijkt het me erg waardevol om alvast aan te haken bij de huidige opstartmeetings. Vanaf volgende week en de maand mei ben ik beschikbaar, naast het afronden van mijn scriptie. Hiervoor kan ik wekelijks een aantal uren vrijmaken om alvast mee te draaien en me in te werken, vooruitlopend op de start in september.

Ik ben erg gemotiveerd voor de taken die we bespraken en zou graag de verantwoordelijkheid nemen voor de technische aspecten zoals de montage, motion graphics en het evt filmwerk (bijvoorbeeld korte clips tussendoor). Daarnaast zie ik mezelf ook waarde toevoegen in redactionele taken, zoals het ondersteunen van Twan, het verrichten van onderzoek en het doornemen van relevant materiaal.

Wat betreft het financiële plaatje, sta ik ook open voor een prijs per aflevering. Ter indicatie: voor mijn huidige freelance werkzaamheden factureer ik €50 per uur. Ik ga graag het gesprek aan om te zien hoe dit past binnen jullie begroting en hoe dit te vertalen naar een passende vergoeding per aflevering.

Ik ben benieuwd hoe jullie deze taakverdeling zien en hoor graag of er nog andere gebieden zijn waar ik van waarde kan zijn voor het project.

Ik kijk uit naar de mogelijkheid van een mooie samenwerking!

Met vriendelijke groet,

Jort Siemes 
06 36 51 40 67